VITA. xxvij
Faustinus ejusdem furta3 quos ille sic ulcisci solebat, ut
sileret, neque eorum fremitu a studiis suis avocari se
pateretur. Asconius Pedianus libro ‚ quem contra Virgilii
obtrectatores scripsit, id ei potissimum objectum fuisse
dicit, quod nec recte historiam contexuisset, et pleraque
desumsisset ex Homer03 illum vero hoc criminis sic de-
fendere solitum, cur non et illi eadem quoque furta ten-
tarent3 sed intellecturos facilius esse Herculi clavam,
quam Homero versum surripere.

Verum ut tantum poetam pauci aliquot malevoli ca—
rioso dente arroserunt‚ ita eum ut latinae poeseos princi-
pem ac paene deum coluit maxima pars posteritatis. Vir-
gilii imaginem venerabatur Silius, ejnsque natalem reli-
giosius quam suum celebrabat, Neapoli maxime, ubi
monumentum ejus adire ‚ ut templum , solebat. Virgilium,
Platonem poetarum vocabat imperator Alexander Seve-
rus, ejusque effigiem, ut et Ciceronis, in Larario habe-
bat, quam divino ritu coleret. Sed potius quid ipse Vir-
gilius canat, quam quid alii de eo judicent, audiamus3
quum ea sit, ut Macrobii verbis utar, tanti poetae gloria,
ut nullius laudibus crescat, nullius vituperatione mi-
nitatur.

»νή-’κῃ ζ’)’ς . ,η-

