ECLOGA X. 1 2 1

tatem, non modo ad vitam pastoritiam, sed ad tempora heroica , ιι]
quibus permisti mortalibus dii viverent, relata et ex sensibus et
opinionibus istorum saeculorum adumbrata sunt3 quare etiam ferre
debemus, si quae paullo altiore ac graviore spiritu hic dicta repe-
riamus; deinde vero quoniam impotentis et spreti amoris aestus ille
ac furor, in omnes partes animum rapiens, ipsum legentis animum
commovere videtur3 quamquam hac in parte Theocriti vestigiis in-
stitit , Idyll. I, unde , quae de Daphnide dicta erant, in Gallum trans-
tulit, ut multa tantum latinis verbis reddiderit, in aliis autem cum
eo certaverit3 universe vero ⁵a simplicitate et venustate pastoritii
carminis et Theocritea suavitate in plerisque recesserit.

Jam de Lycoride addunt interpreteS, Servio duce : fuisse ejus ve-
rum nomen Cytheridem, et esse eam eamdem cum Antonii amica
illa, mima, ex Ciceronis Philipp. II, 24, 25, ad Att. X, 10 et 16.
ad Div. IX , 27. cf. Plutarch.Vita Antonii p. 74 ed. Brian. Plin. VIII,
16, infami, cujus nomen verum fuit Volumnia, quoniam Volumnii
Eutrapeli liberta esset. Quod cum ferri possit , illud alterum ‚ quod ,
de temporum ratione securi, contendunt ex Servio ad v. 1 , eam
propterea Gallum destituisse, quod Antonium ad Gallias euntem
sequuta esset, quo v. 22 sqq. 46 sqq. referunt, fidem non habet.
Nam primum Antonius Cytheridem jam ante 709 dimisera13 adeo-
que ante id tempus, quo haec post reliquas omnes Ecloga scribi po-
tuit3 ea enim de re jam Ciceronis Philipp. ΙΙ, 28, § 69 locus est.
Decima autem haec Ecloga ante 717 vix scripta est, ut paullo post
videbimus. Deinde vero iis annis, quibus haec Ecloga scripta esse
potest, Antonius in Oriente, non in Gallia, fujt. Quae omnia docte ,
demonstravit Martin. ad v. 22. Neque ferri potest doctiss. Morgagni
(Opusc. miscell. t. III, epist. AEmfl. pr.) sententia, qui, cum Ser-
vium amplecteretur, et Antonii in Gallias profectionem aliquam
circumspiceret, illam arripuit, quum quaesturam Romae petiisset,
et inde ad Caesarem, qui tum in Galliis bellum gerebat, redire13
quaekres ad annum 702 , Pompeio cos. sine collega referenda esset,
quod fieri non potest, si Ecloga haec ultimo loco scripta est, ut ver-
sus primus declarat. Fontaninus, vir longe doctissimus, in Hist. litt.
Aquilei. p. 28 de fuga Antonii intelligit, cum ad Mutinam 711
victus, in Galliam ulteriorem se reciperet, et M. AEmilium Lepidum
sibi jungeret. Sed ut alia ne memorem, neque tum quidquam ad
Rhenum gestum, quem memorat poeta v, 45. Enimvero non nisi
· anno 7 17 U. C. ineunte , M. Agrippa, L. Caninio Gallo coss„ ab

1. 11

